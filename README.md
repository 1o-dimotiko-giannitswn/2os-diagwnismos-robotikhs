​
# Ένα οικολογικό - ενεργειακά αποδοτικό σπίτι

## Εισαγωγή
Στις μέρες μας οι επιπτώσεις της κλιματικής αλλαγής είναι περισσότερο ορατές από ποτέ και επηρρεάζουν τη ζωή όλο και περισσότερων ανθρώπων. Πλημμύρες σε ορισμένες περιοχές του πλανήτη, ξηρασία σε άλλες, αύξηση της μέσης θερμοκρασίας, λιώσιμο των πάγων στους πόλους και αύξηση στάθμης της θάλασσας είναι μόνο μερικές από τις επιπτώσεις και μάλιστα, σύμφωνα με τους αρμόδιους επιστήμονες αναμένεται να επιδεινωθούν στο μέλλον. 

Απαιτείται μια άμεση αλλαγή των συνηθειών και της στάσης των ανθρώπων απέναντι στο περιβάλλον. Η αλλαγή αυτή αφορά όλους τους ανθρώπους. 

## Το έργο μας αναλυτικά
Το έργο μας αφορά την μετατροπή ενός σπιτιού σε οικολογικό/ενεργειακά αποδοτικό. Στο σπίτι που σχεδιάσαμε λοιπόν, ενσωματώσαμε τους παρακάτω αισθητήρες:

* Αισθητήρα φωτός - ανίχνευση του επιπέδου φωτός.
* Αισθητήρα θερμοκρασίας και υγρασίας - μέτρηση της θερμοκρασίας και υγρασίας σε όλη τη διάρκεια της ημέρας.
* Αισθητήρα στάθμης νερού - μέτρηση της στάθμης νερού σε δεξαμενή συλλογής νερού βροχής με σκοπό το πότισμα του κήπου.

Με βασή τις μετρήσεις των παραπάνω αισθητήρων, ενεργοποιούνται αυτόματα οι παρακάτω αυτοματισμοί:

* Κινητήρας μηχανισμού τέντας - όταν το επίπεδο φωτός είναι μεγάλο (δηλαδή έχει ηλιοφάνεια), κατεβαίνει αυτόματα η τέντα. Αντίστοιχα η τέντα μαζεύεται αυτόματα όταν το επίπεδο φωτός είναι χαμηλό.
* Φωτισμός πίνακα led θερμοκρασίας - όταν η θερμοκρασία είναι μεγαλύτερη από 22 βαθμούς ανάβει ένα κόκκινο led στον πίνακα θερμοκρασίας. Όταν η θερμοκρασία είναι κάτω από 10 βαθμούς ανάβει ένα μπλε led στον πίνακα θερμοκρασίας.
* Φωτισμός πίνακα led στάθμης νερού - όταν η στάθμη νερού ξεπεράσει ένα όριο ανάβει ένα πράσινο led στον πίνακα στάθμης νερού, ενώ όταν η στάθμη νερού είναι χαμηλή ανάβει ένα κόκκινο led στον πίνακα στάθμης νερού.

Ο καθένας από τους παραπάνω αισθητήρες ελέγχεται από έναν μικροελεγκτή Arduino και θα προγραμματιστεί γι’αυτό τον σκοπό μέσω του [Blocklyduino Enchanced](http://easycoding.tn/bde/demos/code/)

## Πιθανή επέκταση
Στο σπίτι που περιγράφηκε παραπάνω, μπορούν να ενσωματωθούν πολλοί επιπλέον αισθητήρες και αυτοματιστοί. Ενδεικτικά μπορεί να προστεθεί ένας αισθητήρας υγρασίας εδάφους στον κήπο του σπιτιού και να δημιουργηθεί ένας πίνακας ποτίσματος όπου θα ανάβει ένα κόκκινο led αν ο κήπος χρειάζεται πότισμα (χαμηλή υγρασία) ή ένα πράσινο led αν ο κήπος είναι επαρκώς ποτισμένος (υψηλή υγρασία).

## Λίστα υλικών
Για την κατασκευή θα χρησιμοποιηθούν τα παρακάτω υλικά:
* 3 μικροελεγκτές Arduino (Uno/Mega)
* Κόκκινα, μπλε, πράσινα led για τους πίνακες θερμοκρασίας και στάθμης νερού.
* Αντιστάσεις 220Ω για τα leds.
* 1 x Αισθητήρας φωτός (Photoresistor Module KY-018)
* 1 x Αισθητήρας θερμοκρασίας και υγρασίας (DHT11 Module (Digital Humidity & Temperature Sensor)
* 1 x Αισθητήρας υγρασίας εδάφους (Soil Hygrometer / Moisture Detection Module)
* 1 x Αισθητήρας μέτρησης στάθμης νερού (Water Level Sensor for Arduino)
* 1 x Κινητήρας τύπου servo (Servo Micro Motor 9G SG90)
* Καλώδια σύνδεσης Arduino με τα περιφερειακά του έργου (dupont - jumper cables)
