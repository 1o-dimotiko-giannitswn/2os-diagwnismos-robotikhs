​
# Ένα οικολογικό - ενεργειακά αποδοτικό σπίτι

## Εισαγωγή
Στις μέρες μας οι επιπτώσεις της κλιματικής αλλαγής είναι περισσότερο ορατές από ποτέ από επηρρεάζουν τη ζωή όλο και περισσότερων ανθρώπων. Πλημμύρες σε ορισμένες περιοχές του πλανήτη, ξηρασία σε άλλες,
αύξηση της μέση θερμοκρασίας, λιώσιμο των πάγων στους πόλους και αύξηση στάθμης της θάλασσας είναι μόνο μερικές από τις επιπτώσεις και μάλιστα, σύμφωνα με τους αρμόδιους επιστήμονες αναμένεται να επιδεινωθούν στο μέλλον. 
Απαιτείται μια άμεση αλλαγή των συνηθειών και της στάσης των ανθρώπων απέναντι στο περιβάλλον. Η αλλαγή αυτή αφορά όλους τους ανθρώπους. 

## Το έργο μας αναλυτικά
Το έργο μας αφορά την μετατροπή ενός σπιτιού σε οικολογικό/ενεργειακά αποδοτικό. Στο σπίτι που σχεδιάσαμε λοιπόν, ενσωματώσαμε τους παρακάτω αισθητήρες:

* Αισθητήρα φωτός - ανίχνευση του επιπέδου φωτός
* Αισθητήρα θερμοκρασίας και υγρασίας - μέτρηση της θερμοκρασίας και υγρασίας σε όλη τη διάρκεια της ημέρας.
* Αισθητήρα στάθμης νερού - μέτρηση της στάθμης νερού σε δεξαμενή συλλογής νερού βροχής με σκοπό το πότισμα του κήπου.

Με βασή τις μετρήσεις των παραπάνω αισθητήρων, ενεργοποιούνται αυτόματα οι παρακάτω αυτοματισμοί:

* Κινητήρας μηχανισμού τέντας - όταν το επίπεδο φωτός είναι μεγάλο (δηλαδή έχει υψηλή ηλιοφάνεια), κατεβαίνει αυτόματα η τέντα και αντίστοιχα μαζεύεται όταν το επίπεδο φωτός είναι χαμηλό.
* Φωτισμός πίνακα led θερμοκρασίας - όταν η θερμοκρασία είναι μεγαλύτερη από 22 βαθμούς ανάβει ένα κόκκινο led στον πίνακα θερμοκρασίας. Όταν η θερμοκρασία είναι κάτω από 10 βαθμούς ανάβει ένα μπλε led στον πίνακα θερμοκρασίας.
* Φωτισμός πίνακα led στάθμης νερού - όταν η στάθμη νερού ξεπεράσει ένα όριο ανάβει ένα πράσινο led στον πίνακα στάθμης νερού, ενώ όταν η στάθμη νερού είναι χαμηλή ανάβει ένα κόκκινο led στον πίνακα στάθμης νερού.

Όλο το παραπάνω σύστημα θα ελέγχεται από έναν μικροελεγκτή Arduino και θα προγραμματιστεί γι’αυτό τον σκοπό μέσω του [Blocklyduino Enchanced](http://easycoding.tn/bde/demos/code/)

## Λίστα υλικών

* Μικροελεγκτής Arduino (Uno/Mega)
* Κόκκινα, μπλε, πράσινα led για τους πίνακες θερμοκρασίας και στάθμης νερού.
* Αντιστάσεις 220Ω για τα leds.
* 1 x Αισθητήρας φωτός (Photoresistor Module KY-018)
* 1 x Αισθητήρας θερμοκρασίας και υγρασίας (DHT11 Module (Digital Humidity & Temperature Sensor)
* 1 x Αισθητήρας μέτρησης στάθμης νερού (Water Level Sensor for Arduino)
* Καλώδια σύνδεσης Arduino με τα περιφερειακά του έργου (dupont - jumper cables)
